<h1>မဲစာရင်း</h1>

<ul style="list-style: none;">
<li><p>(၁)
မဲစာရင်းပြုစုခြင်းဆိုသည်မှာ အဘယ်နည်း။
အများယုံကြည်လက်ခံကာ အားလုံးပါဝင်၍ ပွင့်လင်းမြင်သာသည့်ရွေးကောက်ပွဲများ ဖြစ်စေရန်အတွက် ရွေးကောက်ပွဲများ၌ ဆန္ဒမဲပေးခွင့်ရှိသူအားလုံး ဆန္ဒမဲတစ်မဲ ပေးပိုင်ခွင့် ရှိရမည်။ ယင်းသို့ဖြစ်စေရန်အတွက် ပြည့်စုံတိကျသည့် မဲဆန္ဒရှင်စာရင်းကို မဖြစ်မနေထုတ်ပြန်ပေးရမည်။ ယင်းမဲဆန္ဒရှင်စာရင်းပြုစုခြင်းကို ပြည်ထောင်စုရွေးကောက်ပွဲကော်မရှင်က ပဏာမခြေလှမ်းအဖြစ်  ကောင်အထည်ဖော်နေပြီး  အောက်ဖော်ပြပါလုပ်ငန်းစဉ်များ ပါဝင်ပါသည်။
အိမ်ထောင်စုစာရင်းများနှင့်လူဦးရေမှတ်တမ်းစာအုပ်များပါ ဆန္ဒမဲပေးခွင့်ရှိသူ အချက်အလက်များကို မြို့နယ်ကော်မရှင်အဖွဲ့ခွဲရှိ ကွန်ပျူတာအချက်အလက်ဘဏ်ကို  ထည့်သွင်းခြင်း၊
အခြေခံနှင့် နောက်ဆုံး မဲဆန္ဒရှင်စာရင်းများကို ရပ်ကွက်/ကျေးရွာအုပ်စုအဆင့်တွင်ထုတ်ပြန်ကြေညာခြင်း၊
ယင်းသို့ကြေညာထားသည့် မဲဆန္ဒရှင်စာရင်းအချက်အလက် တိကျမှုရှိ/မရှိကို မဲဆန္ဒရှင်များကစစ်ဆေးရန် တိုက်တွန်းခြင်းနှင့် ၎င်းတို့ှ၏အမည်များအား ထည့်သွင်းပေးရန် ပုံစံ(၃)အား ဖြည့်စေခြင်း၊ ကန့်ကွက်ချက်အတွက် ပုံစံ(၄)နှင့် အချက်အလက်ပြင်ဆင်ရန်အတွက် ပုံစံ(၄-ဂ)အား ဖြည့်စေခြင်း၊
အချက်အလက်များ ထပ်နေုမှုနှင့် မှားယွင်းမှုရှိ/မရှိ ပြန်လည်တိုင်ဆိုင်စစ်ဆေးနိုင်ရန်အတွက် မြို့နယ်ပေါင်း ၃၃၀ မှမဲဆန္ဒရှင်စာရင်းအချက်အလက်များကို နေပြည်တော်ရှိ ပြည်ထောင်စုရွေးကောက်ပွဲကော်မရှင် ဗဟိုကွန်ပျူတာအချက်အလက်ဘဏ်သို့ ပေးပို့ခြင်း၊
ရွေးကောက်ပွဲများအကြား မဲဆန္ဒရှင်စာရင်းအား နောက်ဆုံးရအချက်အလက်များဖြင့်ပုံမှန်ဖြည့်သွင်းခြင်း။
မဲဆန္ဒရှင်စာရင်းအား မွမ်းမံထုတ်ပြန်နိုင်ရေးအတွက် လူတိုင်းပါ၀င်ရမည်ဖြစ်သည်။ မဲဆန္ဒရှင်စာရင်းများ ထုတ်ပြန်ကြေညာချိန်တွင် မဲဆန္ဒရှင်များအနေဖြင့် ၄င်းတို့၏အမည်နှင့် အချက်အလက်များ ပါ/မပါ မှန်/မမှန််၊ စစ်ဆေးရ မည်ဖြစ်ပြီး ယင်းသို့စစ်ဆေးမှုကို အရပ်ဖက်လူမှုအဖွဲ့အစည်းများသည် မဲဆန္ဒရှင်ပညာ ပေး လုပ်ငန်းများမှတစ်ဆင့် ကူညီပေးမည်ဖြစ်သည်။ နိုင်ငံရေးပါတီများ အနေဖြင့် မဲဆန္ဒရှင်ပါ၀င်မှုကို သိနိုင်ရန်အတွက် မဲဆန္ဒရှင်စာရင်းနမူနာအား စစ်ဆေးခွင့်၊လေ့လာစောင့်ကြည့်သူများအား လေ့လာခွင့်၊ ရွေးကောက်ပွဲ လုပ်ငန်းစဉ်မှာ ပွင့်လင်းမြင်သာမှု ရှိ/မရှိဟူသည့်အချက်ကိုမီဒီယာများအား ထုတ်ပြန်တင်ပြခွင့်တို့ရရှိမည်ဖြစ်ပြီး ပြည်ထောင်စု ရွေးကောက်ပွဲ ကော်မရှင်အနေဖြင့်လည်း မဲဆန္ဒရှင်စာရင်းကိုပိုမိုတိကျစေရန်ကြိုးပမ်း ဆောင်ရွက်မည်ဖြစ်သည်။</p></li>
<li><p>(၂) 
မဲဆန္ဒရှင်စာရင်းပါအချက်အလက်များကိုမည်သည့်အချက်အလက်များဖြင့် စုစည်းပြုစုထားသနည်း။
ရပ်ကွက်/ကျေးရွာအုပ်စုအုပ်ချုပ်ရေးမှူးရုံးများမှ ပေးပို့သည့် ပြန်လည် သုံးသပ်ပြင်ဆင်ထားသော ထွေအုပ်လူဦးရေစာရင်းများပါ အချက်အလက်များဖြင့် မဲဆန္ဒရှင်စာရင်းကို ပြုစုပါသည်။ အထွေထွေ အုပ်ချုပ်ရေးဦးစီးဌာန ရပ်ကွက်/ကျေးရွာအုပ်စုအုပ်ချုပ်ရေးမှူးရုံးသည် လိုအပ်လျှင် အိမ်ထောင်စုစာရင်း (ပုံစံ ၆၆/၆) များပါ အချက်အလက်များကိုပါ ကိုးကားရယူသည်။ ယင်းသို့ကြိုတင်ရယူချက်အပြီးတွင် ရပ်ကွက်/ကျေးရွာအုပ်စုအုပ်ချုပ်ရေးမှူးရုံးသည် နောက်ဆုံးအချက ်အလက်စာရင်းကို ရပ်ကွက်/ကျေးရွာအုပ်စု ရွေးကောက်ပွဲကော်မရှင်အဖွဲ့ခွဲထံပေးပို့ပြီး ယင်းကော်မရှင်အဖွဲ့ခွဲက မဲပေးခွင့်ရှိသူစာရင်းကိုရေးသားပြုစုပေး       သည်။ မဲဆန္ဒရှင်စာရင်းကို မြို့နယ်အဆင့် ရွေးကောက်ပွဲကော်မရှင်ရှိ ကွန်ပျူတာများမှ တစ်ဆင့်တစ်နိုင်ငံလုံး   ဆိုင်ရာ မဲဆန္ဒရှင်စာရင်း ကွန်ပျူတာအချက်အလက်ဘဏ်သို့ ပေးပို့မှတ်သားစေသည်။</p></li>
<li><p>(၃) 
မိမိ၏ အမည်စာရင်းမှာ မဲဆန္ဒရှင်စာရင်းတွင် ပါ၀င်မှု ရှိ/မရှိနှင့် မည်သည့်နေရာတွင် ပါ၀င်နေသည်ကိုမည့်သို့သိ  နိုင်သနည်း။
မိမိသည် ထွေအုပ်လူဦးရေစာရင်းများ နှင့် သို့မဟုတ် အိမ်ထောင်စုစာရင်းများ (ပုံစံ ၆၆/၆) တို့တွင် စာရင်းပါ၀င်  နေပါက အခြေခံမဲဆန္ဒရှင်စာရင်းတွင်လည်း ပါ၀င်မည်သာဖြစ်ပြီး စာရင်းသွင်းရန် မလိုပါ။ သို့သော် မဲဆန္ဒရှင်စာ ရင်းထုတ်ပြန်ကြေယာချိန်တွင် မဲပေးခွင့်ရသူ မဲဆန္ဒရှင်တစ်ဦးချင်း အနေဖြင့် မဲဆန္ဒရှင်စာရင်းတွင် မိမိ၏ အမည်  ကိုစစ်ဆေးရန်အရေးကြီးပါသည်။ ယင်းမှာ မဲဆန္ဒရှင်စာရင်းတွင် မိမိနာမည် ပါ/မပါနှင့် အမှားပြင်ဆင်ရန် လိုအပ် ခြင်း ရှိ/မရှိကိုစစ်ဆေးခြင်းပင် ဖြစ်သည်။ ထိုသို့ စစ်ဆေးခြင်းဖြင့် အခြေခံမဲဆန္ဒရှင်စာရင်း၌ မိမိနာမည် မပါ၀င်   ကြောင်း (သို့မဟုတ်) မိမိနာမည်မှာ မှားယွင်းနေကြောင်း တွေ့ရှိပါက ပြန်လည်ပြင်ဆင်ချက်အတွက် သတ်မှတ် ပုံစံကို ဖြည့်ရမည်ဖြစ်သည်။ မိမိအနေဖြင့် အခြားမြို့နယ်တစ်ခုတွင် အလုပ်လုပ်ကိုင်နေပြီး မိမိ၏ အမည်စာရင်းကို လွှဲပြောင်းခြင်း မပြုလုပ်ရသေးပါက မိမိသည် အိမ်ထောင်စုစာရင်းရှိရာ မဲဆန္ဒရှင်စာရင်တွင် ပါ ၀င်နေမည်ဖြစ်သည်။ ယခုနေထိုင်ရာ မြို့နယ်အသစ်သို့အပြီးအပိုင် ရွေ့ပြောင်းပြီးမဲပေးလိုပါက မိမိအမည်ကို အ ဆိုပါမြို့နယ်သစ်၏အိမ်ထောင်စုစာရင်းသို့ ရွေ့ပြောင်းရမည်။ ရွေးကောက်ပွဲကျင်းပမည့်နေ့ရက်ကိုကြေယာပြီး  ချိန်တွင် မိမိအနေဖြင့် အဆိုပါမြို့နယ်သစ်တွင် အနည်းဆုံးရက်ပေါင်း ၁၈၀ နေထိုင်ပြီးဖြစ်ကြောင်း သက်သေပြ နိုင်ပါက ပုံစံ(၃-က) ကိုဖြည့်စွက်တင်သွင်းကာ ယင်းမြို့နယ်မဲဆန္ဒရှင်စာရင်းသို့ ယာယီရွေ့ပြောင်းပြီး မဲပေးနိုင် သည်။</p></li>
<li><p>(၄) 
မိမိ၏ အမည်သည် မဲဆန္ဒရှင်စာရင်းတွင် ပါ၀င်ခြင်း ရှိ/မရှိကို မည်သည့်နေရာ၊ မည်သည့်အချိန်တွင်စစ်ဆေးနိုင် သနည်း။
မိမိ၏အမည်ပါ၀င်သည့် အခြေခံမဲဆန္ဒရှင်စာရင်းကို ရပ်ကွက်/ကျေးရွာအုပ်စု ကော်မရှင်အဖွဲ့ခွဲရုံးများတွင် ထုတ် ပြန်ကြေညာပေးမည်ဖြစ်သည်။ ယင်းစာရင်းကို အဆောက်အဦအတွင်းရှိ ကြေညာချက်ကပ်ထားရာ နံရံပေါ်တွင် တွေ့နိုင်ပါသည်။ မိမိ၏ အမည်အား မည်သည့်အချိန်တွင် လာရောက်စစ်ဆေးရမည်ကို မဲဆန္ဒရှင် ပညာပေးခြင်း ပိုစတာများနှင့် အများပြည်သူထုတ်ပြန်ကြေညာချက်များဖြင့် အသိပေး အကြောင်းကြားမည် ဖြစ်ပါသည်။</p></li>
<li><p>(၅) 
မိမိ၏ အမည်သည် မဲဆန္ဒရှင်စာရင်းတွင် ပါ၀င်ခြင်း ရှိ/မရှိကို မည်သည့်အချိန်တွင် စစ်ဆေးနိုင်သနည်း။          အချိန်ကာလ မည်မျှကြာအောင် စစ်ဆေးခွင့်ပြုသနည်း။
အခြေခံမဲဆန္ဒရှင်စာရင်းကို ရုံးဖွင့်ရက်များတွင် ရုံးချိန်အတွင်းနှင့် စနေ၊တနင်္ဂနွေ ရုံးပိတ်ရက်များတွင် နံနက် ၁၀ နာရီမှ ညနေ ၄ နာရီအထိ ၁၄ ရက်တိုင်တိုငိ ထုတ်ပြန်ကြေညာမည်ဖြစ်ပါသည်။ ထုတ်ပြန် ကြေညာမည့်ရက်စွဲ အတိအကျကိုမူယင်းရက်မတိုင်မီ အနည်းဆုံးတစ်ပတ်ခန့် ကြိုတင်၍အများပြည်သူ ထုတ်ပြန်ကြေညာချက်များ  နှင့် မဲဆန္ဒရှင် ပညာပေးခြင်းပိုစတာများမှတစ်ဆင့် အသိပေးကြေညာမည်ဖြစ်ပါသည်။</p></li>
<li><p>(၆) 
မဲဆန္ဒရှင်စာရင်းပါမိမိအမည်မှာ မှန်ကန်မှုမရှိပါက မိမိအနေဖြင့် မည်သည့်ပုံစံများကို ထပ်မံဖြည့်သွင်းရမည် နည်း။
အခြေခံမဲဆန္ဒရှင်စာရင်းပါ မိမိအမည်မှာ မှန်ကန်မှုမရှိပါက မိမိအမည်သည် နောက်ဆုံးမဲဆန္ဒရှင်စာရင်း တွင်လည်း အလိုအလျောက် ပါဝင်သွားမည်ဖြစ်ရာ တစ်စုံတစ်ရာထပ်မံလုပ်ဆောင်ရန် မလိုတော့ချေ။ သို့သော် မဲဆန္ဒရှင်စာရင်းအား ထပ်မံဖြည့်စွက်ခြင်း၊ အမှားပြင်ဆင်ခြင်းနှင့် ကန့်ကွက်မှုတစ်စုံတစ်ရာ ပြုလုပ်ရန်လိုအပ်နေ သည်ဆိုပါက အောက်ဖော်ပြပါ ပုံစံသုံးမျိုးကို ဖြည့်ရမည်။
အမည်စာရင်းသွင်းခြင်း ပုံစံ (၃)
မိမိသည် အမြဲတမ်းအခြေချနေထိုင်သူ (သို့မဟုတ် မဲပေးခွင့်ရသည့် အိမ်ထောင်စုတွင် မိသားစုဝင်) ဖြစ်သော်လည်း မိမိ၏အမည်ကို အခြေခံမဲစာရင်းတွင် မပါဝင်သည်ကို တွေ့ရှိပါက ပုံစံ (၃) ကို ဖြည့်သွင်း၍ လက်မှတ်ထိုး/လက်ဗွေနှိပ်ကာ တင်သွင်းရမည်။
ကိုယ်ရေးအချက်အလက်ပြင်ဆင်ခြင်း ပုံစံ (၄-ဂ)
မိမိအမည်သည် အခြေခံမဲဆန္ဒရှင်စာရင်းတွင် ပါဝင်သော်လည်း (အမည်၏ စာလုံးပေါင်းသတ်ပုံ၊ မှတ်ပုံတင်နံပါတ်၊ မွေးနေ့ အစရှိသည့်) အသေးစိတ် အချက်အလက်များ မှားယွင်းနေသည်ကို မိမိကိုယ်တိုင် သို့မဟုတ် မိသားစုဝင် တစ်ဦးဦးက တွေ့ရှိပါက ပုံစံ (၄-ဂ) ကို ဖြည့်သွင်း၍ လက်မှတ်ထိုး/လက်ဗွေနှိပ်ကာ တင်သွင်းရမည်။
ကန့်ကွက်ခြင်း ပုံစံ (၄)
မဲဆန္ဒရှင်စာရင်းတွင် မပါဝင်သူများ ဥပမာ-ကွယ်လွန်ပြီးသူများ ပါဝင်နေသည်ကို တွေ့ရှိပါက ပုံစံ (၄)ကို ဖြည့်သွင်း၍ လက်မှတ်ထိုး/လက်ဗွေနှိပ်ကာ တင်သွင်းနိုင်သည်။
သက်သေအထောက်အထား ခိုင်လုံစွာ ပါရှိမှသာ ပုံစံပြည့်စုံသည်ဟု သတ်မှတ်မည်ဖြစ်သည်။</p></li>
<li><p>(၇) 
ယင်းပုံစံများ ဖြည့်ခြင်း/တင်သွင်းခြင်းအတွက် နောက်ဆုံးသတ်မှတ်ရက် ရှိပါသလား။ 
ရှိပါသည်။ အခြေခံမဲဆန္ဒရှင်စာရင်း ထုတ်ပြန်ကြေညာထားသည့် ၁၄ ရက်အတွင်း ယင်းပုံစံများကို တင်သွင်း ရမည်။ ရွေးကောက်ပွဲကျင်းပမည့်အကြောင်း ကြေညာပြီး မဲဆန္ဒရှင်စာရင်းထပ်မံ၍ ကပ်ထားကြေညာသည့်အခါ ၇ ရက်သာ အချိန်ရမည်ဖြစ်သည်။ ထိုကြေညာချက်သည် နောက်ဆုံးအခွင့် အရေးဖြစ်သည်။</p></li>
<li><p>(၈) 
ယင်းပုံစံများကို မည်သည့်နေရာ/ဌာနသို့ တင်သွင်းရမည်နည်း။
ယင်းပုံစံများအား စစ်ဆေးစိစစ်ဆုံးဖြတ်မည့် မိမိ၏ သက်ဆို်င်ရာ ရပ်ကွက် သို့မဟုတ် ကျေးရွာအုပ်စု ကော်မရှင်အဖွဲ့ခွဲရုံးသို့ တင်သွင်းရမည်။</p></li>
<li><p>(၉) 
မိမိအနေဖြင့် မဲဆန္ဒရှင်စာရင်း ပြန်လည်ပြင်ဆင်ချက်ကို မည်သည့်အချိန်တွင် ပြန်လည်ရရှိမည်နည်း။
ရပ်ကွက် သို့မဟုတ် ကျေးရွာအုပ်စု ကော်မရှင်ခွဲ၏ ဆုံးဖြတ်ချက်ကို ကျေနပ်မှုမရှိပါက အယူခံဝင်နိုင်ပါသလား။
အယူူခံဝင်နိုင်ပါသည်။ ပြန်လည်ပြင်ဆင်ချက် လက်ခံရရှိသည့်ရက်မှ ၃ ရက်အတွင်း မြို့နယ်ကော်မရှင် အဖွဲ့ခွဲထံ အယူခံတင်သွင်းနိုင်ပါသည်။
ယင်းကိစ္စရပ်အား မြို့နယ်ကော်မရှင်အဖွဲ့ခွဲအနေဖြင့် ချက်ခြင်းဆုံးဖြတ်ချက်ချမှတ်၍ အဆိုပါအယူခံ ဆုံး ဖြတ်ချက်အတိုင်း ဆက်လက်ဆောင်ရွက်ရန် ရပ်ကွက် သို့မဟုတ် ကျေးရွာအုပ်စုကော်မရှင်ခွဲထံသို့ ပေးပို့အကြောင်းကြားရမည်။</p></li>
<li><p>(၁၀) 
မိမိအနေဖြင့် အမှားပြင်ဆင်ချက်/ထပ်မံဖြည့်စွက်ချက်/ကန့်ကွက်ချက် ပုံစံများ ဖြည့်သွင်းပုံကို နားမလည်ပါက တစ်စုံတစ်ဦးထံမှ အကူအညီရယူနိုင်ပါသလား။
အကူအညီရယူနိုင်ပါသည်။ မိမိအနေဖြင့် အမှားပြင်ဆင်ချက်ပုံစံများကို မဖြည့်တတ်ပါက ရပ်ကွက်/ကျေးရွာ အုပ်စုကော်မရှင်အဖွဲခွဲဝင်များ (သို့မဟုတ်) တရားဝင်အသိအမှတ်ပြုထားသည့် အရပ်ဘက်လူမှုအဖွဲ့အစည်း ကိုယ်စားလှယ်တစ်ဦးထံ အကူအညီတောင်းခံနိုင်ပါသည်။</p></li>
<li><p>(၁၁) 
မိမိအနေဖြင့် မသန်စွမ်းသူ ဖြစ်နေပါက တစ်စုံတစ်ဦးထံမှ အကူအညီရယူနိုင်ပါသလား။
အကူအညီရယူနိုင်ပါသည်။ ရပ်ကွက်/ကျေးရွာအုပ်စု ကော်မရှင်အဖွဲ့ခွဲဝင်များ (သို့) တရားဝင် အသိအမှတ်ပြု
ထားသည့် အရပ်ဘက်လူမှုအဖွဲ့အစည်း ကိုယ်စားလှယ်တစ်ဦးထံ အကူအညီတောင်းခံနိုင်ပါသည်။</p></li>
<li><p>(၁၂) 
မိမိ၏အမည် မဲဆန္ဒရှင်စာရင်းတွင် ပါဝင်စေရန်အတွက် မိမိအနေဖြင့် မည်သို့ဆောင်ရွက်ရမည်နည်း။
မဲဆန္ဒရှင်တစ်ဦးအနေဖြင့် မိမိ၏အမည်ကို အခြေခံမဲဆန္ဒရှင်စာရင်းနှင့် နောက်ဆုံးမဲဆန္ဒရှင် စာရင်းများအား ကပ်ထားကြေညာသည့်အခါ စစ်ဆေးရမည်ဖြစ်သည်။ ထိုသို့ နှစ်ခါစစ်ဆေးခြင့်ဖြင့် မိမိသည် ၂၀၁၅ ခုနှစ်၊ မြန်မာ့အထွေထွေရွေးကောက်ပွဲကြီးအား တိကျသည့် နောက်ဆုံးရမဲဆန္ဒရှင်စာရင်းဖြင့် ကျင်းပနိုင်ရန် ကူညီရာ ရောက်ပါသည်။</p></li>
<li><p>(၁၃) 
မိမိ၏ မိသားစုဝင်များနှင့် မိတ်ဆွေများ၏ အမည်ကို မဲဆန္ဒရှင်စာရင်းတွင် ပါဝင်မှုရှ/မရှိ မိမိအနေဖြင့် စစ်ဆေး ပေးနိုင်ပါသလား။
မိသားစုဝင်၏ အမည် ပါဝင်မှုရှိ/မရှိ စစ်ဆေးပေးနိုင်ပါသည်။ သို့သော် ပြင်ဆင်ဖြည့်စွက်ချက်ပုံစံကို ဖြည့်သွင်း လိုပါက တင်သွင်းလိုသည့် ပုဂ္ဂိုလ်တစ်ဦးတစ်ယောက်ကသာ လက်မှတ်ထိုး/လက်ဗွေနှိပ်ကာ တင်သွင်းရမည်။</p></li>
<li><p>(၁၄) 
မဲဆန္ဒရှင်စာရင်းတွင် မပါဝင်သည့် မိမိ၏အမည်စာရင်းကို မဲဆန္ဒရှင်စာရင်း၌ ဖြည့်စွက်လိုပါက အခကြေး ငွေတစ်စုံတစ်ရာ ပေးရန်လိုအပ်ပါသလား။
ပေးရန်မလိုပါ။ မဲဆန္ဒရှင်စာရင်းပြုစုခြင်းနှင့်ပတ်သက်သည့် လုပ်ငန်းစဉ်အားလုံးအတွက် မည်သည့် အခကြေး ငွေကိုမျှ ပေးအပ်ရန် မလိုအပ်ပါ။</p></li>
<li><p>(၁၅) 
မိမိအနေဖြင့် လက်ရှိတွင် မြန်မာနိုင်ငံပြင်ပ၌ နေထိုင်နေသူဖြစ်လျှင် မိမိအနေဖြင့် ဆန္ဒမဲပေးရန်စာရင်း တင်သွင်း နိုင်ပါသလား။
မဲပေးခွင့်ရရှိသည့် အောက်ဖော်ပြပါ ပုဂ္ဂိုလ်များသည် မြန်မာနိုင်ငံပြင်ပသို့ ရောက်ရှိနေထိုင်သော်လည်း မဲပေးခွင့်ရှိသည်ဟု ဥပဒေအရ ပြဋ္ဌာန်းပေးထားပါသည်။
ပြည်ထောင်စုမြန်မာနိုင်ငံတော်၏ သံရုံးများနှင့် သံတမန်ရုံးများတွင် တာဝန်ထမ်းဆောင်နေသူ သံတမန်များ၊ သက်ဆိုင်ရာနိုင်ငံတွင် အစိုးရက တာဝန်ပေးအပ်စေလွှတ်ထးသည့် အရပ်ဘက် ဝန်ထမ်းများ၊
နိုင်ငံပြင်ပရှိ နိုင်ငံတကာ အဖွဲ့အစည်းများတွင် တာဝန်ထမ်းဆောင်နေသူများ၊
အစိုးရ၏ ခွင့်ပြုချက်ဖြင့် အလုပ်လုပ်နေသည့် ပုဂ္ဂလိကစီးပွားရေးလုပ်ငန်းရှင်များ၊
အစိုးရ၏ စေလွှတ်မှုဖြင့် နိုင်ငံပြင်ပတွင်ရောက်ရှိနေသော ပညာတော်သင်များ၊
အစိုးရ၏ ခွင့်ပြုချက်ဖြင့်နိုင်ငံပြင်ပတွင်ရောက်ရှိနေသူများ။</p></li>
<li><p>(၁၆) 
မဲဆန္ဒရှင်စာရင်းကို မည်သည့်အချိန်တွင် အပြီးသတ်မည်နည်း။
ရွေးကောက်ပွဲကျင်းပမည့်နေ့ရက်ကို ကြေညာပြီး ရက်သတ္တပတ်အနည်းငယ်တွင် မဲဆန္ဒရှင်များအနေဖြင့် ၎င်းတို့၏ အမည်စာရင်း မဲဆန္ဒရှင်စာရင်းတွင် ပါ/မပါ စစ်ဆေးနိုင်ရန် နောက်ဆုံးအခွင့်အရေးအဖြစ် တစ်နိုင်ငံလုံးအဆင့် မဲဆန္ဒရှင်စာရင်း ကြေညာသည့်ကာလ (သြဂုတ်လ၊ ၂၀၁၅ ခုနှစ်) ထားရှိပေးမည်။ ဗဟိုကွန်ပျူတာ အချက်အလက်ဘဏ်တွင် ထပ်မံဖြည့်စွက်ချက်၊ အမှားပြင်ဆင်ချက် (သို့မဟုတ်) ပယ်ဖျက်မှုများကို နောက်ဆုံးအနေဖြင့် ပြန်လည်သုံးသပ်ပြီးချိန်တွင် ပြန်လည်သုံးသပ်ထားသည့် မဲဆန္ဒရှင်စာရင်းများကို ရွေးကောက်ပွဲကျင်းပသည့်ရက်အတွက် ထုတ်ပြန်ကြေညာရန် မြို့နယ်များသို့ ပြန်လည်ပေးပို့မည်ဖြစ်သည်။</p></li>
<li><p>(၁၇) 
ရွေးကောက်ပွဲပြီးစီးချိန်တွင် မဲဆန္ဒရှင်စာရင်းအား မည်သို့ဆောင်ရွက်မည်နည်း။
မဲဆန္ဒရှင်စာရင်းကို ဗဟိုကွန်ပျူတာအချက်အလက်ဘဏ်တွင် ထိန်းသိမ်းထားမည်ဖြစ်ကာ ကြားဖြတ်ရွေး ကောက်ပွဲများနှင့် နောက်လာမည့် အထွေထွေရွေးကောက်ပွဲတို့ကဲ့သို့သော ရွေးကောက်ပွဲဖြစ်စဉ် တစ်ခုချင်းစီ မတိုင်မီတွင် နောက်ဆုံးရအချက်အလက်ကို ကောက်ယူနိုင်ရန်အတွက် ထုတ်ပြန်ေပေးမည်ဖြစ်ပါသည်။</p></li>
</ul>
