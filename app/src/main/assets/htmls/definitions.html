<h2>အမည်နှင့်အဓိပ္ပါယ်ဖော်ပြချက်</h2>

<ul style="list-style: none;">
<li><p>(က) ဖွဲ့စည်းပုံအခြေခံဥပေဒဆိုသည်မှာ ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံအခြေခံဥပဒေကို ဆို လို သည်။</p></li>
<li><p>(ခ) လွှတ်တော် ဆိုသည်မှာ ပြည်သူ့လွှတ်တော် (သို့) အမျိုးသားလွှတ််တော် (သို့) တိုင်းဒေသကြီး လွှတ်တော်  သို့မဟုတ် ပြည်နယ်လွှတ်တော်ကို ဆိုသည်။</p></li>
<li><p>(ဂ) လွှတ်တော်ကိုယ်စားလှယ် ဆိုသည်မှာ ပြည်သူ့လွှတ်တော် (သို့) အမျိုးသားလွှတ်တော် (သို့) တိုင်းဒေသကြီးလွှတ်တော် သို့မဟုတ် ပြည်နယ်လွှတ်တော် သို့ ရွေးကောက်တင်မြှောက်ခံရသူကို လည်းကောင်း၊ တပ်မတော် ကာကွယ်ရေးဦးစီးချုပ်က ဖွဲ့စည်းပုံအခြေခံဥပဒေနှင့်အညီ အမည်စာရင်းတင်သွင်းထားသော တပ်မတော်သား ပြည်သူ့လွှတ်တော်ကိုယ်စားလှယ် (သို့) အမျိုးသားလွှတ်တော်ကိုယ်စားလှယ် (သို့) တိုင်းဒေသကြီးလွှတ်တော် သို့မဟုတ် ပြည်နယ်လွှတ်တော်ကိုယ်စားလှယ် ကိုလည်းကောင်း ဆိုသည်။</p></li>
<li><p>(ဃ) ရွေးကောက်ပွဲ ဆိုသည်မှာ ပြည်သူ့လွှတ်တော်ရွေးကောက်ပွဲ (သို့) အမျိုးသားလွှတ်တော်ရွေးကောက်ပွဲ (သို့) တိုင်းဒေသကြီးလွှတ်တော် သို့မဟုတ် ပြည်နယ်လွှတ်တော်ရွေးကောက်ပွဲကို ဆိုလိုသည်။</p></li>
<li><p>(င) မဲဆန္ဒနယ် ဆိုသည်မှာ ပြည်သူ့လွှတ်တော်မဲဆန္ဒနယ် (သို့) အမျိုးသားလွှတ်တော်မဲဆန္ဒနယ် (သို့) ပြည်ထောင်စု နယ်မြေများမှအပဖြစ်သောတိုင်းဒေသကြီးလွှတ်တော် သို့မဟုတ် ပြည်နယ်လွှတ်တော်မဲဆန္ဒနယ်ကို ဆိုသည်။</p></li>
<li><p>(စ) တိုင်းဒေသကြီးသို့မဟုတ် ပြည်နယ် ဆိုသည်မှာ လက်ရှိတိုင်းအသီးသီး သို့မဟုတ် ပြည်နယ် အသီးသီးကိုဆိုသည်။</p></li>
<li><p>(ဆ) ကော်မရှင်ဆိုသည်မှာ ပြည်ထောင်စု ရွေးကောက်ပွဲကော်မရှင်ကိုဆိုသည်။</p></li>
<li><p>(ဇ) ကော်မရှင်အဖွဲ့ခွဲ ဆိုသည်မှာ ကော်မရှင်က ဖဲွဲဲ့စည်းထားသော အောက်ပါတို့ကို ဆိုသည်-</p>

<ul style="list-style: none;">
<li>(၁) နေပြည်တော်ကော်မရှင် အဖွဲ့ခွဲ၊</li>
<li>(၂) တိုင်းဒေသကြီး သို့မဟုတ် ပြည်နယ်ကော်မရှင်အဖွဲ့ခွဲ၊</li>
<li>(၃) ကိုယ်ပိုင်အုပ်ချုပ်ခွင့်ရတိုင်း သို့မဟုတ် ကိုယ်ပိုင်အုပ်ချုပ် ခွင့်ရဒေသ ကော်မရှင်အဖွဲ့ခွဲ၊</li>
<li>(၄) ခရိုင်ကော်မရှင်အဖွဲ့ခွဲ၊</li>
<li>(၅) မြို့နယ်ကော်မရှင်အဖွဲ့ခွဲ၊</li>
<li>(၆) ရပ်ကွက် သို့မဟုတ် ကျေးရွာအုပ်စုကော်မရှင်အဖွဲ့ခွဲ။</li>
</ul></li>
<li><p>(ဈ) ဆန္ဒမဲပေးပိုင်ခွင့်ရှိသူများ ဆိုသည်မှာ ရွေးကောက်ပွဲဥပဒေ၊ နည်းဥပဒေတွင်ပြဌာန်းထားသော ဆန္ဒမဲပေးရန် သတ်မှတ်ထားသည့် အရည်အချင်းများနှင့် ပြည့်စုံသည့် အမျိုးသား၊ အမျိုးသမီးမရွေး၊ ဘာသာမရွေး အားလုံးကို ဆိုသည်။</p></li>
<li><p>(ဈ) သာသနာ့ဝန်ထမ်း ဆိုသည်မှာ အောက်ပါပုဂ္ဂိုလ်များကို ဆိုသည်-</p>

<ul style="list-style: none;">
<li>(၁) ဗုဒ္ဓဘာသာဝင်များအတွက် ဖြစ်လျှင် ဗုဒ္ဓဘာသာ သာသနာ့ဝန်ကို ထမ်းရွက်နေသော ရဟန်း၊ သာမဏေ၊ ဖိုးသူတော်၊ မယ်သီလ၊
ရှင်းလင်းချက်။ သာသနာ့ဝန်ထမ်းဟုဆိုရာတွင် သာသနာရေးဆိုင်ရာရဟန်း သို့မဟုတ် သာသနာ့ဝန်ထမ်း အဖြစ်ခေတ္တခံယူထားသူများ နှင့်လည်း သက်ဆိုင်စေရမည်။</li>
<li>(၂) ခရစ်ယာန် ဘာသာဝင်များ အတွက်ဖြစ်လျှင် ခရစ်ယာန် သာသနာ့ဝန်ကို ထမ်းဆောင်ရန် အဓိကအားဖြင့် မိမိကိုယ် ကိုဆက်ကပ်ပြီးသောပုဂ္ဂိုလ်ဟု သက်ဆိုင်ရာ ခရစ်ယာန်အသင်းတော်ကြီးများ(Churches) ကအသိအမှတ်ပြု၍ု သိက္ခာပေးထားခြင်းခံရသော သို့မဟုတ် တာဝန်ပေးခြင်းခံရသော ပုဂ္ဂိုလ်များနှင့် မိမိတို့ကိုးကွယ်ရာဘာသာအရ ဂိုဏ်းချုပ်၏ အုပ်ချုပ်ခြင်းကို ဆန္ဒအလျောက် လက်ခံ၍ ဘာသာရေးစည်းမျဉ်း သို့မဟုတ် အဓိဠာန်ပြုချက်ဖြင့် စည်းရုံးထားသော ပုဂိ္ဂုလ် တစ်စုတွင် သို့မဟုတ် အဖွဲ့အစည်းတွင် ပါဝင်သော ပုဂ္ဂိုလ်များ၊</li>
</ul></li>
<li><p>(ည) မဲစာရင်း ဆိုသည်မှာ ရွေးကောက်ပွဲ ကိစ္စအလို့ငှာ သတ်မှတ်ထားသော မဲဆန္ဒနယ်များအတွက် ပြုစုထားသည့် ဆန္ဒမဲပေးပိုင်ခွင့်ရှိသူများ၏ စာရင်းကို ဆိုသည်။ </p></li>
<li><p>(ဋ) မဲရုံအဖွဲ့ ဆိုသည်မှာ မဲဆန္ဒနယ်တစ်နယ်အတွင်းရှိ မဲရုံတစ်ရုံ၌ ဆန္ဒမဲပေးခြင်းနှင့်စပ်လျဉ်း၍ စုပေါင်း တာဝန်ယူ ဆောင်ရွက်ရန် သက်ဆိုင်ရာ မြို့နယ်ကော်မရှင်အဖွဲ့ခွဲက တာဝန်ပေးအပ်ထားသော အဖွဲ့ကိုဆိုသည်။</p></li>
<li><p>(ဌ) မဲရုံမှူး ဆိုသည်မှာ မဲရုံအဖွဲ့အား ကြီးကြပ်သော ပုဂ္ဂိုလ်ကို ဆိုသည်။</p></li>
<li><p>(ဍ္ဍ) တရားမဲ့ပြုကျင့်မှု ဆိုသည်မှာ ရွေးကောက်ပွဲဥပဒေအခန်း (၁၄)တွင် ဖော်ပြထားသော ပြုကျင့်မှုတစ်ခုခုကို ဆုလိုသည်။</p></li>
<li><p>(ဎ) နိုင်ငံရေးပါတီဆိုသည်မှာ စစ်မှန်၍ စည်းကမ်းပြည့်ဝသည့် ပါတီစုံဒီမိုကရေစီစနစ်ကို ယုံကြည်လက်ခံ၍ နိုင်ငံရေးဝါဒ သဘောတရားတစ်ရပ်အပေါ်တွင် အခြေခံပြီး မိမိတို့၏ လုပ်ငန်းစဉ်များကို အကောင်အထည်ဖော် ဆောင်ရွက်နိုင်ရန် ကော်မရှင်က ဤဥပဒေအရတည်ထောင်ခွင့်ပြုထားသော အဖွဲ့အစည်းကို ဆိုသည်။
(ဏ) ပါတီဆိုသည်မှာ ပြည်ထောင်စုတစ်ဝန်းလုံးတွင်ဖြစစေ၊ တိုင်းဒေသကြီး သို့မဟုတ် ပြည်နယ်တစ်ခု အတွင်း၌သာဖြစ်စေ စည်းရုံးဆောင်ရွက်သည့်နိုင်ငံရေးပါတီကို ဆိုသည်။ ယင်း စကားရပ်တွင် ပါတီအဖွဲ့ခွဲအဆင့်ဆင့်လည်း ပါဝင်သည်။</p></li>
<li><p>(တ) အထွေထွေရွေးကောက်ပွဲဆိုသည်မှာ လွှတ်တော်ပုံမှန်သက်တမ်းတစ်ရပ်အတွက် ကော်မရှင်က သတ်မှတ်ကျင်းပသည့် ရွေးကောက်ပွဲကို ဆိုသည်။</p></li>
<li><p>(ထ) ကြားဖြတ်ရွေးကောက်ပွဲ ဆိုသည်မှာ လွှတ်တော်ပုံမှန်သက်တမ်း တစ်ရပ်အတွင်း မဲဆန္ဒနယ်တစ်ခု၌ ရွေးကောက်ပွဲရွှေ့ဆိုင်းထားရခြင်းကြောင့်ဖြစ်စေ၊ လွှတ်တော်ကိုယ်စားလှယ် တစ်ဦးဦး နုတ်ထွက်ခြင်း၊ ကွယ်လွန်ခြင်း၊ ဥပဒေနှင့်အညီ လွှတ်တော်ကိုယ်စားလှယ် အဖြစ်မှရပ်စဲခံရခြင်း သို့မဟုတ် တာဝန်မှရုပ်သိမ်းခံရခြင်းကြောင့် ဖြစ်စေ လစ်လပ်လျက်ရှိသော မဲဆန္ဒနယ်များအတွက် အခါအားလျော်စွာ ကော်မရှင်က သတ်မှတ်ကျင်းပသည့် ရွေးကောက်ပွဲကို ဆိုသည်။</p></li>
<li><p>(ဒ) ပါတီပိုင်ပစ္စည်း ဆိုသည်မှာ ပါတီပိုင် ရန်ပံငွေနှင့် ပါတီပိုင် ရွှေ့ပြောင်းနိုင်သောပစ္စည်း သို့မဟုတ် မရွှေ့ပြောင်းနိုင်သောပစ္စည်း တို့ကိုဆိုသည်။</p></li>
</ul>

<h1>လွှတ်တော်ဖွဲ့စည်းခြင်း</h1>

<ul style="list-style: none;">
<li><p>၁။ ပြည်သူ့လွှတ်တော်ကို လွှွှတ်တော်ကိုယ်စားလှယ်ဦးရေ အများဆုံး ၄၄ဝ ဦးဖြင့် အောက်ပါအတိုင်းဖွဲ့စည်းထားသည်-</p>

<ul style="list-style: none;">
<li>(က) မြို့နယ်ကိုအခြေခံ၍လည်းကောင်း၊ လူဦးရေကို အခြေခံ၍လည်ကောင်း၊ မြို့နယ် ၃၃ဝ ထက်ပို မိုလာပါက အသစ်ဖွဲ့စည်းသည့် မြို့နယ်ကို တစ်ဆက်တစ်စပ်တည်းဖြစ်သော မြို့နယ်တစ်ခုခုနှင့် ပူးပေါင်း၍သော်လည်းကောင်း မဲဆန္ဒနယ်သတ်မှတ်၍ ရွေကောက်တင်မြှောက်သည့် ၃၃ဝ ဦးထက်မပိုသော လွှတ်တော်ကိုယ်စားလှယ်များ၊</li>
<li>(ခ) တပ်မတော်ကာကွယ်ရေးဦးစီးချုပ်က ဖွဲ့စည်းပုံအခြေခံဥပဒေနှင့်အညီ အမည်စာရင်း တင်သွင်းသည့် ၁၁ဝ ဦးထက်မပိုသော တပ်မတော်သားလွှတ်တော်ကိုယ်စားလှယ်များ။</li>
</ul></li>
<li><p>၂။ အမျိုးသားလွှတ်တော်ကို လွှတ်တော်ကိုယ်စားလှယ်ဦးရေ အများဆုံး ၂၂၄ ဦးဖြင့် အောက်ပါအတိုင်း ဖွဲ့စည်းထားသည်-</p>

<ul style="list-style: none;">
<li>(က) ကို်ယ်ပိုင်အုပ်ချုပ်ခွင့်ရတိုင်း သို့မဟုတ် ကိုယ်ပိုင် အုပ်ချုပ်ခွင့်ရဒေသ တစ်ခုစီမှ တစ်ဦးစီပါဝင်စေပြီး ပြည်ထောင်စုနယ်မြေ အပါအဝင် တိုင်းဒေသကြီး သို့မဟုတ် ပြည်နယ်တစ်ခုစီအတွက်ကိုယ်စားလှယ် ၁၂ ဦးကျစီ တူညီစွာဖြင့် ရွေးကောက်တင်မြှောက်သည့် လွှတ်တော် ကိုယ်စားလှယ် ၁၆၈ ဦး၊</li>
<li>(ခ) သက်ဆိုင်ရာ ပြည်ထောင်စုနယ်မြေများ အပါအဝင် တိုင်းဒေသကြီး သို့မဟုတ် ပြည်နယ် တစ် ခုစီအတွက် ကိုယ်စားလှယ်လေးဦးကျစီဖြင့် တပ်မတော်ကာကွယ်ရေးဦးစီးချုပ်က ဖွဲ့စည်းပုံအခြေခံဥပဒေ နှင့်အညီ အမည်စာရင်းတင်သွင်းသည့် တပ်မတော်သားလွှတ် တော်ကိုယ်စားလှယ် ၅၆ဦး။</li>
</ul></li>
<li><p>၃။ တိုင်းဒေသကြီး သို့မဟုတ် ပြည်နယ်လွှတ်တော်ကို အောက်ပါအတိုင်း ဖွဲ့စည်းထားသည်-</p>

<ul style="list-style: none;">
<li>(က) တိုင်းဒေသကြီးသို့မဟုတ် ပြည်နယ်များတွင် မြို့နယ်တစ်မြို့နယ်လျှင် နှစ်ဦးကျစီရွေးကောက် တင် မြှောက်သည့် လွှတ်တော်ကိုယ်စားလှယ်များ၊</li>
<li>(ခ) တိုင်းဒေသကြီးများတွင် ထိုတိုင်းဒေသကြီး ရရှိပြီးသော သို့မဟုတ် ထိုတိုင်းဒေသကြီးအတွင်း ကိုယ်ပိုင်အုပ်ချုပ်ခွင့်ရစီရင်စုရရှိပြီးသော တိုင်းရင်းသားလူမျိုးများမှအပ ကျန်တိုင်းရင်းသား လူမျိုးများအနက် လျော်ကန်သင့်မြတ်သော လူဦးရေဖြစ်သည့် နိုင်ငံတော်ရှိ လူဦးရေစုစုပေါင်း၏ သုညဒသမ တစ်ရာခိုင်နှုန်းနှင့် အထက်ရှိကြောင်း ကော်မရှင်က သတ်မှတ်သော တိုင်းရင်းသားလူမျိုးအသီးသီးက လူမျိုးတစ်မျိုးအတွက် တစ်ဦးကျစီ ရွေးကောက်တင်မြှောက်သည့် လွှတ်တော်ကိုယ်စားလှယ်များ၊</li>
<li>(ဂ) ပြည်နယ်များတွင် ထိုပြည်နယ်ရရှိပြီးသော သို့မဟုတ် ထိုပြည်နယ်အတွင်း ကိုယ်ပိုင် အုပ်ချုပ်ခွင့်ရစီရင်စုရရှိပြီးသော တိုင်းရင်းသားလူမျိုးများမှအပ ကျန်တိုင်းရင်းသားလူမျိုးများ အတွက် လျော်ကန်သင့်မြတ်သောလူဦးရေဖြစ်သည့် နိုင်ငံတော်ရှိလူဦးရေစုစုပေါင်း၏ သုညဒသမတစ်ရာခိုင် နှုန်းနှင့် အထက်ရှိကြောင်း ကော်မရှင်ကသတ်မှတ်သော တိုင်းရင်းသားလူမျိုးအသီးသီးက လူမျိုး တစ်မျိုးစီအတွက် တစ်ဦးကျစီရွေးကောက်တင်မြှောက်သည့် လွှတ်တော်ကိုယ်စားလှယ်များ၊</li>
<li>(ဃ) ရွေးကောက်တင်မြှောက်သည့် လွှတ်တော်ကိုယ်စားလှယ်စုစုပေါင်း၏ သုံးပုံတစ်ပုံနှင့်ညီမျှသော တပ် မတော်ကာကွယ်ရေးဦးစီးချုပ်က ဥပေဒနှင့်အညီ အမည်စာရင်းတင်သွင်းသည့် တပ်မတော်သား လွှတ်တော်ကိုယ်စားလှယ်များ။</li>
</ul></li>
</ul>

<h1>မဲဆန္ဒနယ်များသတ်မှတ်ခြင်း</h1>

<ul style="list-style: none;">
<li><p>၁။ ကော်မရှင်သည် လွှတ်တော်မဲဆန္ဒနယ်များကို သတ်မှတ်ရာတွင်-</p>

<ul style="list-style: none;">
<li>(က) တိုင်းဒေသကြီးသို့မဟုတ် ပြည်နယ်များနှင့် ပြည်ထောင်စုနယ်မြေများ အပါအဝင် ပြည် ထောင် စုတစ်ဝန်းလုံးတွင် လွှတ်တော်မဲဆန္ဒနယ် ၃၃ဝ ထက်ပိုမို၍ သတ်မှတ်ခြင်း မပြုရ။</li>
<li>(ခ) မဲဆန္ဒနယ်အရေအတွက် ၃၃ဝ ထက်  ကျော်လွန်ခြင်းမရှိသေးပါက တစ်မြို့နယ်လျှင် အနည်းဆုံး မဲဆန္ဒနယ်တစ်နယ် သတ်မှတ် ပေးရမည်။</li>
<li>(ဂ) လွှတ်တော်မဲဆန္ဒနုယ် အရေအတွက်သည် ၃၃ဝ မပြည့်မီပါက လိုအပ်နေသေးသော မဲဆန္ဒ နယ်အရေအတွက်ကို ပြည်ထောင်စုတစ်ဝန်းလုံးရှိမြို့နယ်များ၏ လူဦးရေအများအနည်းအလိုက် တန်းစီဇယားပြုစု၍ လူဦးရေအများဆုံး မြို့နယ်မှစပြီး တစ်မြို့နယ်လျှင် မဲဆန္ဒနယ်တစ်နယ်စီကို လိုအပ်နေသေးသော မဲဆန္ဒနယ် အရေအတွက် ပြည့်သည့်အထိ ထပ်ဆောင်းသတ်မှတ်ပေးရမည်။</li>
</ul></li>
<li><p>၂။ ကော်မရှင်သည်လွှတ်တော်မဲဆန္ဒနယ်များကို သတ်မှတ်ရာတွင်-</p>

<ul style="list-style: none;">
<li>(က) တိုင်းဒေသကြီး သို့မဟုတ် ပြည်နယ်တစ်ခုမျှင် လွှတ်တော်မဲဆန္ဒနယ် ၁၂ နယ်သာ သတ်မှတ်ရမည်။</li>
<li>(ခ) တိုင်းဒေသကြီး သို့မဟုတ် ပြည်နယ်တစ်ခုတွင်ပါဝင်သော မြို့နယ်အရေအတွက်သည် ၁၂ မြို့နယ်အောက် လျှော့နည်းပါက အောက်ပါအတိုင်းသတ်မှတ်ရမည်-

<ul style="list-style: none;">
<li>(၁) မြို့နယ်တစ်မြို့နယ်လျှင် မဲဆန္ဒနယ်တစ်သတ်မှတ်ပေးရမည်။</li>
<li>(၂) ပုဒ်မခွဲငယ် (၁)အရ သတ်မှတ်ရာတွင် မဲဆန္ဒနယ် အရေအတွက်သည် ၁၂နယ်အောက်လျော့နည်းပါက လိုအပ်နေသော မဲဆန္ဒနယ်အရေအတွက်ကို ယင်းတိုင်းဒေသကြီး သို့မဟုတ် ပြည်နယ်အတွင်းရှိ မြို့နယ်များ၏ လူဦးရေ အများအနည်းအလိုက်တန်းစီ ဇယားပြု၍ လူဦးရေအများဆုံးမြို့နယ်မှစပြီး မြို့နယ်တစ်နယ်လျှင် မဲဆန္ဒနယ်တစ်နယ်စီကို လိုအပ်နေသော မဲဆန္ဒနယ်အရေအတွက် ပြည့်သည်အထိ ထပ်ဆောင်းသတ်မှတ်ပေးရမည်။</li>
</ul></li>
<li>(ဂ) ကိုယ်ပိုင်အုပ်ချုပ်ခွင့်ရတိုင်း သို့မဟုတ် ကိုယ်ပိုင်အုပ်ချုပ်ခွင့်ရဒေသ မပါရှိသော တိုင်းဒေသကြီး သို့မဟုတ် ပြည်နယ်တစ်ခုတွင် ပါဝင်သည့် မြို့နယ်အရေအတွက်သည် ၁၂ မြို့နယ်ထက် ပိုမိုပါက အောက်ပါအတိုင်း ဆောင်ရွက်ရမည်-

<ul style="list-style: none;">
<li>(၁) မဲဆန္ဒနယ် အရေအတွက်ကို ခရိုင်များရှိ လူဦးရေကို အခြေခံ၍ သတ်မှတ်ရမည်။</li>
<li>(၂) ခရိုင်တစ်ခုအတွက်ရရှိသော မဲဆန္ဒနယ်အရေအတွက်ပေါ်မူတည်၍ မဲဆန္ဒနယ်များကို သတ်မှတ်ရာတွင် အောက်ပါအတိုင်း ဆောင်ရွက်ရမည်-

<ul style="list-style: none;">
<li>(ကက) ခရိုင်တစ်ခုအတွက်ရရှိသော မဲဆန္ဒနယ်အရေအတွက်သည် ယင်းခရိုင်အတွင်းရှိ မြို့ နယ်အရေအတွက်နှင့် တူညီနေပါကတစ်မြို့နယ်လျှင်မဲဆန္ဒနယ်တစ်နယ်စီ သတ်မှတ်ပေးရမည်။</li>
<li>(ခခ)  ခရိုင်တစ်ခုအတွက် ရရှိသော မဲဆန္ဒနယ်အရေအတွက်သည် ယင်းခရိုင်အတွင်းရှိ မြို့နယ်အရေအတွက်ထက် ပိုမိုနေပါက တစ်မြို့နယ်လျှင် မဲဆန္ဒနယ်တစ်နယ်စီသတ်မှတ်ပေး ရမည်။ ယင်းသို့ သတ်မှတ်ပေးပြီးနောက် ပိုမိုနေသေးသော မဲဆန္ဒနယ်အရေအတွက်ကို ယင်းခရိုင်အတွင်းရှိမြို့နယ်များ၏ လူဦးရေအများအနည်းအလိုက် တန်းစီဇယားပြုစပြု၍ တစ်မြို့နယ်လျှင် မဲဆန္ဒနယ်တစ်နယ်စီကို လိုအပ်နေသောမဲဆန္ဒနယ်အရေအတွက် ပြည့် သည်အထိ ထပ်ဆောင်းပေးရမည်။</li>
<li>(ဂဂ) ခရိုင်တစ်ခုအတွက်ရရှိသော မဲဆန္ဒနယ်အရေအတွက်သည် ယင်းခရိုင်အတွင်းရှိ မြို့နယ်ဦးရေအောက် လျော့နည်းနေပါက လူဦးရေကွာဟမှု မကြီးများစေရေးအတွက် မဲဆန္ဒနယ်များ၏ လူဦးရေ အချိုးအစား တတ်နိုင်သမျှနီးစပ်မှုရှိစေရန် တစ်ဆက်တစ်စပ်တည်းရှိ  သော မြို့နယ်တစ်မြို့နယ်သို့မဟုတ်မြို့နယ်များဖြင့် ပေါင်းရုံးဖွဲ့စည်းနိုင်သည်။</li>
<li>(ဃဃ)  ထို့သို့မဲဆန္ဒနယ်များကိုသတ်မှတ်ရာတွင် မြို့နယ်တစ်နယ်၏ အစိတ်အပိုင်းတစ်ခုကိုအ ခြားမြို့နယ်နှင့်ပေါင်း၍ မဲဆန္ဒနယ် သတ်မှတ်ခြင်းမပြုရ။</li>
<li>(ငင)     လူဦးရေနည်းသော ခရိုင်များရှိပါကမဲဆန္ဒနယ်သတ်မှတ်ရာတွင် လူဦးရေမျှတမှုရှိစေရေး  အတွက် ယင်းခရိုင်များနှင့် ဆက်စပ်လျက် ရှိသောအခြားခရိုင် တစ်ခုခုနှင့် စုစည်း၍မဲဆန္ဒနယ်တစ် နယ်အဖြစ် သတ်မှတ်နိုင်သည်။</li>
</ul></li>
</ul></li>
<li>(ဃ) ကိုယ်ပိုင်အုပ်ချုပ်ခွင့်ရတိုင်းသို့မဟုတ်ကိုယ်ပိုင်အုပ်ချုပ်ခွင့်ရဒေသပါရှိသောတိုင်းဒေသကြီး  သို့မဟုတ် ပြည်နယ်များအတွက် မဲဆန္ဒနယ်များ သတ်မှတ်ရာတွင်အောက်ပါအတိုင်း ဆောင်ရွက် ရမည် -

<ul style="list-style: none;">
<li>(၁) ကိုယ်ပိုင်အုပ်ချုပ်ခွင့်ရ တိုင်း သို့မဟုတ် ကိုယ်ပိုင်အုပ်ချုပ်ခွင့်ရဒေသ တစ်ခုစီအတွက် လွှတ်တော်မဲဆန္ဒနယ်တစ်နယ်စီ သတ်မှတ်ပေးရမည်။</li>
<li>(၂) ယင်းသို့ သတ်မှတ်ပေးပြီးနောက် ကျန်ရှိသောမဲဆန္ဒနယ်များအတွက် ပုဒ်မ ၄၊ ပုဒ်မခွဲ (ဂ)ပါ ပြဠာန်းချက်များအတိုင်း ဆောင်ရွက်ရမည်။</li>
</ul></li>
<li>(င)   လွှတ်တော် သက်တမ်းတစ်ရပ်အတွက် သတ်မှတ်ထားသော လွှတ်တော်မဲဆန္ဒနယ် တစ်နယ်အတွင်းကျရောက်သည့် နယ်မြေတစ်ခုခုကို ပြည်ထောင်စုနယ်မြေအဖြစ် သတ်မှတ်ပါက ယင်းနယ်မြေသည်မူလသတ်မှတ်ထားသော လွှတ်တော် မဲဆန္ဒနယ်အတွင်း၌သာပါ၀င်သည်ဟု မှတ်ယူရမည်။</li>
</ul></li>
<li><p>၅။            </p>

<ul style="list-style: none;">
<li>(က)    ကော်မရှင်ကသတ်မှတ်သော လွှတ်တော်မဲဆန္ဒနယ်များသည် လွှတ်တော်သက်တမ်းတစ်<br>
ခုအတွက်သာအတည်ဖြစ်သည်။</li>
<li>(ခ)   ကော်မရှင်က ပုံမှန်သက်တမ်း တစ်ရပ်အတွက်မဲဆန္ဒနယ်များသတ်မှတ်ပြီးမှ မြို့နယ်အသစ်ဖွဲ့    စည်းခဲ့လျှင် ယင်းမြို့နယ်သည် ထိုပုံမှန်သက်တမ်းအတွက် သတ်မှတ်ထားသည့် မဲဆန္ဒနယ်    မြေ၌သာပါ၀င်သည်ဟု မှတ်ယူရမည်။</li>
<li>(ဂ)  လွှတ်တော်သက်တမ်းမကုန်ဆုံးမီ နောက်သက်တမ်း တစ်ခုအတွက် မဲဆန္ဒနယ်များကို ကော်မ          ရှင်ကအနည်းဆုံး ရက်ပေါင်း ၆၀ ကြိုတင်၍သတ်မှတ်ပေးရမည်။</li>
</ul></li>
</ul>

<h1>တိုင်းဒေသကြီး/ပြည်နယ်</h1>

<ul style="list-style: none;">
<li><p>၄။  ကော်မရှင်သည် တိုင်းဒေသကြီးလွှတ်တော် သို့မဟုတ်ပြည်နယ်လွှတ်တော် မဲဆန္ဒနယ်များကိုသတ်မှတ်  ရာတွင် --</p>

<ul style="list-style: none;">
<li>(က) မြို့နယ်တစ်မြို့နယ်လျှင် မဲဆန္ဒနယ်နှစ်နယ်စီ သတ်မှတ်ပေးရမည်၊<br></li>
<li>(ခ)  မြို့နယ်အတွင်းရှိ မဲဆန္ဒနယ်တစ်နယ်နှင့် တစ်နယ်၏ လူဦးရေကွာဟမှု မကြီးမားစေရ၊</li>
<li>(ဂ) ရပ်ကွက်သို့မဟုတ် ကျေးရွာအုပ်စုတစ်ခုကိုပိုင်းခြားစိတ်ဖြာပြီး မဲဆန္ဒနယ်များတွင် ခွဲေ၀
ထည့်သွင်းခြင်းမပြုရ၊</li>
<li>(ဃ) ဖွဲ့စည်းပုံအခြေခံ ဥပဒေပုဒ်မ ၁၆၁၊ ပုဒ်မခွဲ (ခ) နှင် ့ပုဒ်မခွဲ (ဂ) တို့အရ တိုင်းရင်းသား
လူမျိုးလွှတ်တော်ကိုယ်စားလှယ် ရွေးကောက်တင်မြေှက်ခွင့်ရှိသည့် တိုင်းရင်းသားလူမျိုးတစ်
မျိုးစီအတွက်မဲဆန္ဒနယ်သတ်မှတ်ရာတွင် သက်ဆိုင်ရာတိုင်းဒေသကြီး သို့မဟုတ် ပြည်နယ်
တစ်ခုလုံးကို မဲဆန္ဒနယ်တစ်နယ်စီအဖြစ် သတ်မှတ်ရမည်။</li>
</ul></li>
<li><p>၅။  </p>

<ul style="list-style: none;">
<li>(က) ကော်မရှင်ကသတ်မှတ်သော လွှတ်တော်မဲဆန္ဒနယ်သည် လွှတ်တော်သက်တမ်းတစ်
ခုအတွက်သာအတည်ဖြစ်သည်။</li>
<li>(ခ) ကော်မရှင်က ပုံမှန်သက်တမ်း တစ်ရပ်အတွက်မဲဆန္ဒနယ်များသတ်မှတ်ပြီးမှ မြို့နယ်အ
သစ်ဖွဲ့စည်းခဲ့လျှင် ယင်းမြို့နယ်သည် ထိုပုံမှန်သက်တမ်းအတွက် သတ်မှတ်ထားသည့်သက်
ဆိုင်ရာမဲဆန္ဒနယ်မြေတွင် ပါ၀င်သည်ဟုမှတ်ယူရမည်။</li>
<li>(ဂ) လွှတ်တော်သက်တမ်းမကုန်ဆုံးမီနောက်သက်တမ်းတစ်ခုအတွက် မဲဆန္ဒနယ်များကို
ကော်မရှင်ကအနည်းဆုံးရက်ပေါင်း ၆၀ ကြိုတင်၍ သတ်မှတ်ပေးရမည်။</li>
</ul></li>
</ul>

<h1>ဆန္ဒမဲပေးပိုင်ခွင့်ရှိသူများ</h1>

<ul style="list-style: none;">
<li><p>၆။  အောက်ပါအရည်အချင်းများနှင့် ပြည့်စုံသူများသည် အမျိုးသား၊အမိျုးသမီးမရွေး၊ ဘာသာမရွေး ရွေးကောက်ပွဲတွင် ဆန္ဒမဲပေးပိုင်ခွင့်ရှိသည် -</p>

<ul style="list-style: none;">
<li>(က) ရွေးကောက်ပွဲ စတင်ကျင်းပသည့်နေ့တွင် အသက် ၁၈ နှစ်ပြည့်ပြီး ဤဥပဒေပါ ပြဠာန်း
ချက်များနှင့် မဆန့်ကျင်သော နိုင်ငံသား၊ ဧည့်နိုင်ငံသား၊ နိုင်ငံသားပြုခွင့်ရသူ သို့မဟုတ် ယာယီသက်သေခံလက်မှတ်ကိုင်ဆောင်ထားသူ၊</li>
<li>(ခ) သက်ဆိုင်ရာ မဲဆန္ဒနယ်၏ မဲစာရင်းတွင်ပါဝင်သူ။</li>
</ul></li>
<li><p>၇။ အောက်ပါပုဂ္ဂိုလ်များသည် ရွေးကောက်ပွဲတွင် ဆန္ဒမဲပေးပိုင်ခွင့်မရှိစေရ-</p>

<ul style="list-style: none;">
<li>(က) သာသနာ့ဝန်ထမ်း၊</li>
<li>(ခ) ထောင်ဒဏ်ကျခံနေရသူ၊</li>
<li>(ဂ) စိတ်ပေါ့သွပ်နေသည်ဟု သက်ဆိုင်ရာ ဥပဒေကပြဠာန်းထားသည့်အတိုင်း သတ်မှတ်ခြင်းခံရသူ၊</li>
<li>(ဃ)လူမွဲအဖြစ် ဆုံးဖြတ်ကြေညာ ခံထားရခြင်းမှ လွတ်မြောက်ခွင့်မရသေးသူ၊</li>
<li>(င) ရွေးကောက်တင်မြှောက်ခြင်းဆိုင်ရာ ဥပဒေအရ တားမြစ်ခြင်း ခံရသူ၊</li>
<li>(စ) နိုင်ငံခြားသား သို့မဟုတ် နိုင်ငံခြားသားအဖြစ် ခံယူထားသူ။</li>
</ul></li>
</ul>

<h1>တရားမဲ့ပြုကျင့်မှုများ</h1>

<ul style="list-style: none;">
<li>၆၆။ အောက်ပါတို့သည် တရားမဲ့ပြုကျင့်မှုများဖြစ်သည်-

<ul style="list-style: none;">
<li>(က) လွှတ်တော်ကိုယ်စားလှယ်လောင်းကဖြစ်စေ၊ ယင်း၏ရွေးကောက်ပွဲကိုယ်စား  လှယ်က ဖြစ်စေ၊ ယင်းတို့တစ်ဦးဦး၏သဘောတူညီချက်ဖြင့် အခြားသူတစ်ဦးဦးကဖြစ်  စေ -

<ul style="list-style: none;">
<li>(၁) လာဘ်ပေး လာဘ်ယူမှု ပြုလုပ်ခြင်း၊</li>
<li>(၂) ရွေးကောက်မှုဆိုင်ရာ အခွင့်အရေးကို အနှောက်အယှက် ပြုလုပ်ခြင်း၊</li>
<li>(၃) သူတစ်ပါး အယောင်ဆောင်ခြင်း၊</li>
<li>(၄) မဟုတ်မမှန််ပြောဆိုကြေညာခြင်း၊</li>
<li>(၅) မဟုတ်မမှန်၀န်ခံလက်မှတ်ရေးထိုးခြင်း။</li>
</ul></li>
<li>(ခ) မဲဆန္ဒနယ်တစ်နယ်အတွင်း ရွေးကောက်ပွဲတွင် တစ်ကြိမ်ထက်ပို၍ ဆန္ဒမဲပေးခြင်း  သို့မဟုတ် ရွေးကောက်ပွဲများကိုတစ်ချိန််တည်း ကျင်းပစဉ် တစ်နယ်ထက်ပိုသော မဲဆန္ဒနယ်များအတွက် ဆန္ဒမဲပေးခြင်းဖြင့် မိမိလိုလားသော လွှတ်တော်ကိုယ်စားလှယ် လောင်းအားအကိျုးရှိစေခြင်း၊</li>
<li>(ဂ) လွှတ်တော်ကိုယ်စားလှယ်က သော်လည်းကောင်း၊ ယင်း၏ရွေးကောက်ပွဲ ကိုယ်စားလှယ်ကသော်လည်းကောင်း ရွေးကောက်ပွဲဆိုင်ရာကုန်ကျစရိတ်နှင့် စပ်လျဉ်း၍သတ်မှတ်ချက်နှင့် မညီညွတ်သော အသုံးစရိတ်များ ကျခံသုံးစွဲခြင်းသို့မ     ဟုတ် ယင်းသို့ ကျခံသုံးစွဲရန်သဘောတူညီခြင်း၊</li>
</ul></li>
<li><p>၆၃။ မည်သူမဆို မဲရုံတွင်ဆန္ဒမဲပေးရန် သတ်မှတ်ထားသောအချိန််နာရီအတွင်း မဲရုံ၌ မဖွယ်  မရာသောအမှုကိုပြုခြင်း သို့မဟုတ် မဲရုံမှူးကမိမိ၏ တာ၀န်၀တ္တရားအရပေးသည့်အမိန့်ကို မနာ ခံခြင်းကြောင့် မဲရုံမှူး သို့မဟုတ် မဲရုံမှူး၏ အခွင့်အာဏာရ မဲရုံအဖွဲ့၀င် တစ်ဦး၏ အမိန့်အရတာ ၀န်ကျ ရဲတပ်ဖွဲ့၀င် သို့မဟုတ် အခြားလုံခြုံရေးတာ၀န်ရှိသူကမဲရုံမှဖယ်ရှားခံရပြီးနောက် မဲရုံမှူး ၏ခွင့်ပြုချက်မရရှိဘဲ မဲရုံသို့ပြန်၀င်လာကြောင်း ပြစ်မှုထင်းရှားစီရင်ခြင်းခံရလျှင် ထိုသူအားတစ် နှစ်ထက်မပိုသော ထောင်ဒဏ်ဖြစ်စေ၊ ကျပ်တစ်သိန်းထက်မပိုသော ငွေဒဏ်ဖြစ်စေ၊ ဒဏ်နှစ် ရပ်လုံးဖြစ်စေ ချမှတ်ရမည်။</p></li>
<li><p>၆၄။ မည်သူမဆိုရွေးကောက်ပွဲဆိုင်ရာ ပြစ်မှုများနှင့်စပ်လျဉ်း၍ လိမ်လည်စွပ်စွဲ တိုင်တန်း  ကြောင်းပြစ်မှုထင်ရှားစီရင်ခြင်းခံရလျှင် ထိုသူအားသုံးနှစ်ထက်မပိုသော ထောင်ဒဏ်ဖြစ်စေ၊  ကျပ်သုံးသိန်းထက်မပိုသောငွေဒဏ်ဖြစ်စေ၊ ဒဏ်နှစ်ရပ်လုံးဖြစ်စေ ချမှတ်ရမည်။ </p></li>
<li><p>၆၅။ </p>

<ul style="list-style: none;">
<li>(က)    ဤအခန်းပါ ပြစ်မှုများကို ရဲအရေးယူပိုင်ခွင့်ရှိသောပြစ်မှုများအဖြစ်သတ်မှတ် သည်။</li>
<li>(ခ) ရွေးကောက်ပွဲဆိုင်ရာပြစ်မှုများနှင့် စပ်လျဉ်း၍သက်ဆိုင်ရာ မဲဆန္ဒနယ်တွင်  ဆန္ဒမဲပေးပိုင်ခွင့်ရှိသူတစ်ဦးဦးကဖြစ်စေ၊လွှတ်တော်ကိုယ်စားလှယ်လောင်း သို့မဟုတ် ရွေးကောက်ပွဲ ကိုယ်စားလှယ်တစ်ဦးဦးကဖြစ်စေ၊မဲဆန္ဒနယ်အတွက်တာ၀န်ယူဆောင်ရွက်ရသော ကော်မရှင်အဖွဲ့ခွဲသို့မဟုတ် မဲရုံအဖွဲ့  တခုခုတွင်ပါ၀င်သောအဖွဲ့၀င်တစ်ဦးဦးကဖြစ်စေသက်သေအထောက်အထား  ခိုင်လုံစွာဖြင့်ရွေးကောက်ပွဲမကျင်းပမီသော်လည်းကောင်း၊ရွေးကောက်ပွဲကျင်း
ပနေစဉ်သော်လည်းကောင်း၊ရွေးကောက်ပွဲကျင်းပသောနေ့မှ ၁၅ရက်အတွင်း
သော်လည်းကောင်းဥပဒေနှင့်အညီတိုင်တန်းလျှောက်ထားနိုင်သည်။</li>
</ul></li>
</ul>
